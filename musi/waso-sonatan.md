# waso Sonatan

## wan nanpa wan

tenpo suno li kama.

suno sin li sama kiwen jelo lon sewi pi telo suli. telo suli li nena lili li nasa lili.
tomo tawa telo li lon weka pi poka ma li kepeken len alasa.
toki ni li tawa wawa tawa waso ale lon kon. kulupu waso suli li tawa wawa tawa poka, tan poka li alasa e moku lili.
tenpo suno pali li kama.

taso weka suli pi poka ma, pi tomo tawa telo ni la waso Sonatan li wan taso li tawa lon nasin sike lon kon.
sewi la ona li anpa e luka li sewi e uta li lukin tawa lon sike pi lili mute lon kon.
tan ni la tawa ona li kama wawa ala. poka lawa ona la kon tawa li kama wawa ala.
tawa lukin la telo suli li kama awen lon anpa.
kepeken wawa lawa ale la ona li selo e lukin li awen e poki kon li kama... tawa... lon wan nasin sin. ni la linja ona li kama sinpin. ona li pini noka lon kon li tawa anpa.

tenpo ala la waso li ken pini noka lon kon li ken tawa anpa.
