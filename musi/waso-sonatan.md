# waso Sonatan

## wan nanpa wan

tenpo suno li kama.

suno sin li sama kiwen jelo lon sewi pi telo suli. telo suli li nena lili li nasa lili.
tomo tawa telo li lon weka pi poka ma li kepeken len alasa.
toki ni li tawa wawa tawa waso ale lon kon. kulupu waso suli li tawa wawa tawa poka, tan poka li alasa e moku lili.
tenpo suno pali li kama.

taso weka suli pi poka ma, pi tomo tawa telo ni la waso Sonatan li tawa lon nasin sike lon kon.




























